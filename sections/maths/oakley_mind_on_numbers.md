---
layout: default
title: "A Mind For Numbers"
section_order: 8
section_key: maths
date: 2025-09-18
permalink: /mathematics/a-mind-for-numbers
---

# Zápisky z knížky A Mind For Numbers

## Kapitola 2.

Autorka zde rozlišuje dva typy přemýšlení: tzv. **focused mode** and **diffuse mode**.

**Focused mode** využíváme, pokud se aktivně soustředíme na nějaký úkol, který zrovna leží před námi a snažíme se ho vyřešit. Tento režim je specifický tím, že využívá převážně jednu oblast mozku, konkrétně prefrontálního kortexu. Je to takový prohledávač do hloubky.

**Diffuse mode** naopak nastane, jakmile přestaneme aktivně řešit problém a spíš si ho necháváme rozležet v hlavě. Například pokud se zrovna procházíme někde v parku. Pro tento mód je specifické to, že se v něm často propojují i vzdálené části mozku a je dobrý na hledání širších souvislostí.

Co si z těch odstavců nahoře vzít je tohle: Pokud se chceme něco efektivně naučit, tak je nejlepší, aby se **oba tyto přístupy projevily a párkrát prostřídaly**. I proto se hodí věnovat se důležitým tématům dostatečně dopředu a ne den před termínem. To proto, abychom stihli zapojit i ten diffuse mode.

Zmiňuje zde také tzv. **Einstellung effect**, což je nepěkný jev který nastane, pokud se díky předchozí zkušenosti nebo podobnosti s jiným známým problémem vydáme na řešení nějakého problému špatným směrem. Hlavní problém nastává, pokud jsme tvrdohlaví a neuvědomíme si, že můžeme být na slepé cestě. Je důležité tedy **zkoušet různé cesty vedoucí k řešení**. 

Osobně si myslím, že vyhnout se Einstellung effektu lze také tím, že budeme **věřit**, že nějaké řešení najdeme a **nebudeme příliš konzervativní** v tom, jakým způsobem se mají problémy řešit.

Následující poučku si pojmenuji sám jako **kick the hardest butt first** a spočívá v tom, že při plánování úkolů na další den se zeptám sám sebe: "Jaký úkol mi udělá největší radost, když ho zítra oddělám?". Nad tím je potřeba opravdu chvilku aktivně uvažovat a není to samozřejmě jasná věc. O to více ale pomůže, když si tohle člověk uvědomí a může efektivně nakopat zadky těm, kdo to nejvíce potřebují.

Užitečná technika je také **priming your mental pump**. Spočívá v tom, že než si přečteme či začneme učit nějaké téma, tak si předem zběžně prohlédnout, kolik mě toho čeká. Člověk se tím trochu natěší na ta témata a může si dát i cíl, kolik toho chce stihnout. S tímto cílem v hlavě má pak člověk větší motivaci být efektivní a neprokrastinovat.

Na konci první kapitoly zmiňuje důležitou techniku **pause and recall**. Tedy že po naučení či přečtení libovolného konceptu by se člověk měl zastavit a zkoušet si ten koncept znovu vybavit.

## Kapitola 3.


