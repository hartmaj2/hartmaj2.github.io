---
layout: default
title: Appreciations
permalink: /appreciations/
navbar_order: 0
---

# Appreciations

Čekali jste angličtinu? Tak to máte smůlu. Chce se mi psát česky.

Tato sekce je takový obdivovatelský koutek. Spoustu lidí v mém okolí je naprosto úžasných a mám pocit, že by stálo za to je trochu ocenit. Abych neprovařil moc osobních informací, tak nebudu uvádět jména.

Jsem za ně moc vděčný! Myslím, že je tohle pěkná věc, sepsat si něco takového. Pak si člověk opravdu začne vážit těch lidí kolem sebe a přestane se na svět koukat bledě.

Zároveň musím podotknout, že textem se dá podchytit jen velmi málo z toho, co je na těch vztazích krásné a unikátní. Chtělo by to možná bohatší jazyk? Nebo je na to spíš jakýkoliv jazyk příliš krátký...

## Š

Inspiruje mě hlavně pozitivním přístupem ve škole, když spolu řešíme nějaké příklady. Umí hezky pochválit, když na něco přijdu. To mně vždycky udělá radost. 

Také je rád, když ho v něčem třeba náhodou opravím. Je vidět, že mu víc záleží, aby věci byly správně, než aby měl pravdu, což není samozřejmá vlasnost.

Jo a taky dobře asertivní, v tom mě inspiruje také velmi moc!

## H

Nejinteligentnější člověk, kterého znám. Mimo jiné ale také ohromně pozorná. Když si s ní povídáte, tak víte, že vás opravdu poslouchá. Snaží se pomoct a dává skvělé rady.

Také velmi radostná a vyzařující takovou pozitivní energii.

## MS

Velmi nadšený člověk, skvělý parťák na sport. Také obdivuju, jak je efektivní v každodeních věcech. Takový dobrý optimalizátor, což je za mě velmi dobrá vlastnost.

Také se s ním dobře povídá, umí poradit i podpořit. Velmi milý.

## D

Pracovitý, velmi sociálně smíšlející a soucítící člověk. Jemu vděčím hodně za to, kým teď jsem. Pomohl a pomáhá mi stále. Spojuji si ho hlavně se slovem empatie a blízkost. Dokáže mě vyslišet, když mi je úzko i když mi je hezky.

Hlavně je také velmi obětavý. Málo kdo toho pro druhé dělá tolik, jako on, myslím.

Je mi na něm velmi sympatické, že má velký smysl pro řád a konkrétnějí i pro pořádek. Takoví lidé mi obecně jsou velmi sympatičtí.

Také rozumí mému občas střelenému humoru a je přede mnou sám sebou. Za to jsem moc vděčný.

## K

Žák z mého kroužku, který je nesmírně pozorný a šikovný. Vlastně by se od něj mohlo mnoho starších dětí inspirovat. Doufám, že bude mít spoustu úspěchů, protože je to fakt dobrý člověk. Má můj obdiv!

## Š

Velmi inspirativní žena. Hodně jsem se kvůli ní natrápil, za což však beru veškerou zodpovědnost. Jsem za ni však nesmírně vděčný. Mám radost, že se spolu stále bavíme a že je v mém životě. S málo kým se mi povídá tak dobře jako s ní. Umí dobře naslouchat i povídat, ono to pak tak hezky samo plyne.

Taky velmi akční a pracovitá.

## MN

Velmi autentický a nedělá si starosti z toho, co si o něm lidé myslí. Nesnaží se zalíbit, žije naplno. Extrémně schopný a šikovný. Taky velmi sportovně založený. A je s ním spoustu srandy. Nejvíce upřímně vysmáté momenty svého života si vybavuji hlavně s ním.

## MP

Líbí se mi, jak bere vše s humorem a nadsázkou. Často mi přijde, že tohle lidem chybí. Jsou ve stresu a smutní, protože berou život příliš vážně. Také mě inspiruje svým přístupem k sociálním médiím a dalším věcem, které požírají lidské duše. Mám také pocit, že podobně jako já klade důraz na tvořivý aspekt života. Nejde mu o dokonalost, ale prostě o snahu něco pěkného, vtipného či jakkoliv jinak obohacujícího vytvořit.

Důležité je zmínit, že obdivuji také jeho sociální odvahu. Nebojí se dělat věci, které já už bych si občas netroufl. Nutno tedy podotknout, že na nějaké z těch věcí bych si ani troufat nechtěl, ale stejně mi to přijde jako sympatická vlastnost.

## MH

Byl mým vzorem téměr celé mé dětství a stále mě inspiruje. Obdivuji hlavně jeho vyjednávací schopnosti. Znám málo koho, kdo by dokázal s lidmi komunikovat tak dobře jako on. Líbí se mi také jeho upřímnost k ostatním. Nebojí se řešit i témata, která nejsou zrovna příjemná, ale přijdou mu důležitá. Nezametá věci pod koberec a řeší věci často na přímo. Také je velmi pracovitý.

## MM

Vyučující na MFF, který mě inspiruje především svým nadšením pro věc. Mám pocit, že na každé přednášce mluví s úsměvem a zápalem, jako by to téma zrovna objevil a měl hned nutkání ho někomu ukázat.

Myslím, že je také velmi pracovitý, jelikož organizuje různé přednášky navíc (IPSka), píše skriptíčka a pomáhá s KSPčkem. Opravdu chválihodné.