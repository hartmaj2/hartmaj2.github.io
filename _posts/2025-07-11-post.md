---
layout: default
title: Ovčí dovča vol. 3
---

# Ovčí dovča do Francie

Nebudu zde popisovat chronologicky, co se na naší dovolené dělo. Spíš bych se chtěl poohlédnout za tím, co se během dovolené stalo a zhodnotit to.

## Čím byla tato dovolená speciální pro mě

Na dovolenou jsem se balil tak jednu hodinu a měl jsem jen svůj patagonia batůžek stejně tak, jako když jsem jel do Japonska s Davidem. Ukázalo se, že to úplně stačilo. Měl jsem jedny boty, pět kusů spodního prádla, čtyři trička, jedny sportovní šortky, jedny džínové šortky a pak od každého druhu oblečení, co by se mohlo ještě hodit jsem měl právě jeden kus (třeba kšiltovka, plavky, termo atd.).

Speciálně se mi také povedlo se ukrutně spálit na jedné pláži, když jsem si s sebou zapomněl z auta vytáhnout svůj opalovací krém. Ponaučení: Nebát se použít hodně cizího krému, když si ho na místě půjčím. To je pro mě však těžké, jelikož mám pocit, že tím činím tomu druhému příkoří, když mu beru opalovací krém.

Mile mě překvapilo, jak je zábavné mít s sebou matematickou knížku, občas do ni nahlédnout a pak si rozmýšlet různé příklady z té knížky. Jde toho spoustu vymyslet v hlavě i bez pomocí tužky a papíru.

## Co mě potěšilo ze sociální sféry

Cítil jsem se velmi dobře na blízku Šári a líbí se mi, že už ji vnímám jako ségru, než jako potenciální partnerku. Dokonce jsem se přistihl, že jsem ji málem oslovil Kačko místo Šári. Jsem teď za náš vztah moc vděčný. Jsem rád, že mám takového člověka jako je ona na blízku.

Udělalo mi taky radost lépe poznat Matěje. Přišlo mi, že byl více sám sebou, než na naší poslední dovolené a takový Matěj na mě dělal dobrý dojem. Jsem vděčný za jeho vyprávění o fyzice. Především, jak nás provedl po CERNu a pak také, jak mi vysvětlil, co je to hmota a jestli je vesmír deterministický či ne.

Ovčáci mě mají rádi takového, jaký jsem a mohu před nimi být sám sebou.

Alex mě mile překvapila, když se nebála s Davidem vyřešit menší konflikt, který nastal na víně v Tourrettes, když si Alex vyndavala třísku z nohy v tamní restauraci.

## Co jsem si uvědomil o sobě

Zas tak moc mě netankuje téma sexu, které jsme často společně na dovolené probírali. Možná to je tím, že teď nejsem ve vztahu, ale obecně mi přijde, že nejsem tak moc sexuálně založený člověk. Zajímají mě více spíš jiné aspekty lidství.

Obecně mě bavilo spíš více si povídat o vědě, historii atd. Bavila mě konverzace s Davidem o metabolismu či s Matějem o fyzikální hmotě.